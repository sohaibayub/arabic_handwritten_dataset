-١٧-
چیقان وبزه دوغرو كلن كنج و شيق بر ضابطى بكلەمك ایچون
دوروق. بلى اینجه ، چيزمەلرى دار و پارلاق ، قالپاغى چارپیق ،
بيقلرى كوچك ، كنديسى اینجە بر استانبول چوجنى ايدى، او
براز چارپيلارق النى اوزاتدى . جمال شارق ديە قالين جيزمەلرینى
چارپدی ، قاتى پنچەسیله ارقداشنك الديوه ننى ظريف بر ادا ایله
جيقاردیغى بياض النى صیقدى.
- نردن كلیورسك احسان ؟
-اوچنجی اردودن جمال !
صوكرا بنى تقديم ایتدى و آياقده براز قونوشدق . همان ينه
بلغار متاركەسى و  صلح لاقرديلرى . جمال آكلادمكه غير شعورى
اولارق ارقداشنك شهر ظرافتنه تحمل أیديميور و احسان ده
جماله بر ولايت چوجغى ديه باقیور ، انجق شهر نزاكتنك ایجاب
ایتدیردیكی قدر تحمل ایدییور. زواللی مملكتك شهرینی دە
ولايتنى ناصل بر قاصیرغه نك قوجاق قوجاغە آتدیغنى دوشونيورم ده
بكا بو كونلر چوق اوزاق كورونيور. غالبا آيريلاجقدى . بردنبره
أیكيسنك ده قولاقلرى قاباردى . اورتالغى ديكلەديلر ؛ صوكرا
ساكن و سرت :
- انكليز طيارەلرى! حربيه نظارتى جوارندن اوزقلاشه لم !
ديديلر ، عجلە ایتمەدن آچیق آديملرله مرجانه دوغرو اینمكە
باشلادق، بن ديزلرمده قلبمده غريب غریب بر شى حس ایتد م.
ایچم فضله يموشاقدى ؛ آرقەكمیكم أر يمك ایستەيورمش كبى
٢
